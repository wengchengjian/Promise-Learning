将进酒①
君不见黄河之水天上来②，奔流到海不复回。
君不见高堂明镜悲白发③，朝如青丝暮成雪④。
人生得意须尽欢⑤，莫使金樽空对月⑥。
天生我材必有用⑦，千金散尽还复来⑧。
烹羊宰牛且为乐，会须一饮三百杯⑨。
岑夫子⑩，丹丘生⑪，将进酒，杯莫停⑫。
与君歌一曲⑬，请君为我倾耳听⑭。
钟鼓馔玉不足贵⑮，但愿长醉不复醒⑯。
古来圣贤皆寂寞⑰，惟有饮者留其名。
陈王昔时宴平乐⑱，斗酒十千恣欢谑⑲。
主人何为言少钱⑳，径须沽取对君酌㉑。
五花马㉒、千金裘㉓，呼儿将出换美酒㉔，与尔同销万古愁㉕。 [1] 